<h2>В чому ж справа?</h2>
<p>Існує давній російський історичний наратив, який каже, що після монгольської навали та руйнування Києва у 1240 році, державний і культурний центр Русі перемістився до москви, що і стала єдиною законною спадкоємицею Русі-України, а північно-східні князівства, об'єднані під проводом москви, зберегли "справжню" руську ідентичність, православну віру і державну традицію.</p>
<p>Саме ярмарок у Києві, давньому центрі Русі, зразу після здобуття Магдебурзького права має показати шпигуну та гравцям, що Київ як частина Великого князівства Литовського, Руського та Жемайтійського зміг відродитися та зберегти здебільшого свій традиційний устрій Русі.</p>
<h2>Що було спершу?</h2>
<p>Відразу після занепаду Києва центр політичного життя Русі перемістився до Волинсько-Галицького князівства, яке уникло такого руйнівного удару монголів. Його князі були прямими нащадками Володимира Мономаха та навіть були запрошені правити в Київ місцевою знаттю. Але сценарій про це вже створено, тому ми рухаємося далі в часі :)</p>
<h2>А що під час сценарію?</h2>
<p>Після ослаблення та занепаду Королівства Руського в середині 14 століття більшість територій сучасної України та Білорусі увійшли до складу Великого Князівства Литовського (ВКЛ). Проте це не було завоювання чи поглинання: литовські князі Гедиміновичі, розширюючи свої володіння, переймали місцеві руські закони, віру, мову та культуру. Цей принцип дозволив мирно інтегрувати руські землі. </p>
<p>Офіційною мовою діловодства та законодавства у ВКЛ до кінця 17 століття була староукраїнська (руська) мова. Нею були написані Литовські статути – видатні зводи законів того часу. Законодавство ВКЛ базувалося на нормах "Руської Правди" Ярослава Мудрого та інших руських правових звичаях.</p>
<p>Руські князі та шляхта зберігали свої володіння, віру та вплив на державні справи. У цей же час московське князівство перебувало під сильним культурним та політичним впливом Золотої Орди. Навіть офіційна назва – Велике Князівство Литовське, Руське і Жемайтійське – показує на значення Русі у цій державі.</p>
<h2>Яке завдання?</h2>
<p>Ваше завдання – подати це в сценарії для гравців та для московського шпигуна, який дізнається, що “визволяти Русь” не потрібно, бо вона має спільну свою державу.</p>
